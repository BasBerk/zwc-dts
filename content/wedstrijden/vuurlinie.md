---
title: Vuurlinie
sidebar: True
sidebarlogo: logo
include_footer: True
---

# Vuurlinie

Deze competitie organiseren we in samenwerking met BRC en is bedoeld voor mannen en vrouwen met een nieuweling-, junior-, sportklasse-, amateur-, belofte- of elitelicentie.

## Wanneer?
BRC Kennemerland en DTS Zaanstreek organiseren in de zomerperiode van 2025 de vuurliniecompetitie. Elke woensdagavond is er koers. De ene week op het parcours van DTS en de week daarop bij BRC Kennemerland. Kijk op de kalender waar de eerstvolgende wedstrijd is.

## Voor wie?
De wedstrijd is voor verschillende categorieën. De start is wel gezamenlijk, maar de categorieën sprinten op verschillende momenten af.  Let dus goed op voor welke categorie jij jezelf inschrijft.

Categorie A: Elite & Beloften, Junioren en Amateurs
Categorie B: Sportklasse, Startlicentie, Dames & Dames junioren, Nieuwelingen
Categorie C: 50+ & Masters

Let op: Categorie B en C sprinten tegelijkertijd af, maar worden apart geklasseerd. Punten voor categorie C tellen niet mee bij Categorie B en andersom.
## Inschrijven

Inschrijven kan alleen vooraf. Voor elke wedstrijd is er op de nieuwspagina een link te vinden waarmee jij je kan inschrijven voor de volgende wedstrijd. De inschrijving sluit om 10 uur ’s ochtends op de dag van de wedstrijd. Inschrijven is hierna niet meer mogelijk. Wees op tijd want aan elke wedstrijd kunnen maximaal 80 deelnemers meedoen.