---
title: Jeugd
sidebar: false
include_footer: treu
sidebarlogo: fresh-white-alt
---

Wat doet DTS-jeugd

Bij DTS staat het plezier en de prestaties van de leden voorop, zowel in hun sport als met elkaar. Naast het wielrennen hebben we ons jaarlijkse kamp en diverse andere activiteiten met de jeugd centraal.

Er wordt vanaf de zomertijd 2 keer per week getraind en daarnaast wordt er wel verwacht dat je wedstrijden gaat rijden. tijdens de winter doen we aan veldrijden/ mountainbiken in het Twiske of parcours rond Amsterdam.

Trainingen
De trainingen bij DTS worden verzorgd door gediplomeerde trainers.
Op de eerste zondag van Februari begint de training om 13:00 uur, daarna als het zomertijd wordt er 2 keer in de week getraind, iedere dinsdag en donderdag vanaf 18:30, meestal is iedereen aanwezig rond 18:15 uur (Deze gaan door tot half oktober) en wordt er al gezellig met elkaar ingereden op het DTS-parcours aan de Kalverhoek.

Er wordt in groepen naar niveau gereden. In het begin zal het dus soms even zoeken zijn bij welke groep jij het best kan gaan fietsen, maar meestal is dat na een of twee keer wel duidelijk.

Er wordt getraind op het DTS parcours, dit is een afgesloten parcours. En er wordt “buiten” gereden, je gaat dan op de gewone openbare weg met je groep fietsen, natuurlijk wel met genoeg begeleiding van “meerij ouders” en trainers. Je kunt dan bijvoorbeeld naar het Twiske fietsen of soms richting Purmerend.

Tijdens de training leer je natuurlijk allerlei dingen, zoals stuurbeheersing, hoe een bocht goed te fietsen met hogere snelheid bijvoorbeeld, maar er zijn ook trainingen met veel sprints of waarbij je juist een heel lang stuk op hetzelfde tempo gaat rijden, een duurtraining. Ook wordt er op het parcours tijdrijden geoefend.

Na de training drinken we altijd met zijn allen gezellig een kop thee, en wordt er nagepraat over de training of natuurlijk andere belangrijke dingen die er gebeurt zijn.

wil je een keer proberen, dan hebben we op de eerste donderdag van de maand een speciale training voor aankomende talenten. daarna ben je nog max drie donderdagen welkom om mee te trainen. daarna moet je beslissen om lid te worden. (wat natuurlijk ook direct kan). heb je hier interesse in, vul dan via onderstaande link het inschrijf formulier in.