---
title: "Podiumplaatsen voor DTSers op NK Baanwielrennen"
date: 2025-12-29
layout: nieuws
sidebar: false
include_footer: True
image: "/images/news/nk-baan-2025/5.jpg"

---
De Zaanlandse Wielerclub DTS mag trots zijn op de prestaties van haar junioren tijdens het Nederlands Kampioenschap baanwielrennen.

Kaj van Niekerk liet zien wat hij in zijn mars heeft op de baan. Samen met Noery Weber van ASC Olympia behaalde hij een knappe derde plaats in de koppelkoers junioren. In deze technische en tactische discipline moesten zij alleen twee koppels voor zich dulden. 
Ook individueel presteerde Kaj uitstekend met een bronzen medaille op de Omnium, een veelzijdig onderdeel waarbij renners hun kunnen moeten bewijzen over meerdere disciplines.

Pieter Westbroek was niet te stoppen op dit NK. Hij kroonde zich tot Nederlands kampioen junioren in zowel de afvalkoers als de koppelkoers. Daarnaast pakte hij zilver op de puntenkoers. 
Met twee gouden en een zilveren medaille bewees Pieter dat hij tot de absolute top van Nederland behoort in zijn categorie.

Namens de club feliciteren we Kaj en Pieter van harte met deze mooie prestaties!

## Foto's van de dag

![](/images/news/nk-baan-2025/1.jpeg)

![](/images/news/nk-baan-2025/2.jpeg)

![](/images/news/nk-baan-2025/3.jpg)

![](/images/news/nk-baan-2025/4.jpg)

