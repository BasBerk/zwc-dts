---
title: "Wedstrijd verslag: Tour de Lasalle 2025"
date: 2025-06-19
layout: nieuws
sidebar: true
include_footer: True
image: "/images/news/tourdelasall2025/warmrijden.jpeg"
---

Tour de Lasalle 2025
Een van de oudste wielerkoersen van Nederland. Dit jaar alweer de 70ste editie. 
De weervoorspellingen waren behoorlijk warm en vooral zonnig met weinig wind. 
Dat weinig wind had wel weggelaten kunnen worden namelijk in Den Helder staat altijd wind! Dit jaar stonden we eindelijk aan de start met een geheel DTS volwassenen team. Ook een aantal DTS junioren waren van de partij on de WPGA vlag. Onder andere Kaj van Niekerk, die in het bijzonder even genoemd mag worden, stond aan de start. Hij heeft namelijk de jongere trui weten te veroveren. Het DTS team bestond dit jaar uit Rick Bode, Sven Asjes, Ian Vasbinder en Bram Schermer onder begeleiding van ploegleider Frank van de Weteringe-Buijs. 




Dag 1 Donderdag 12 juni Texel omloop:
-------------------------------------
Nadat de ploeg was aangemeld en ingeschreven begon de eerste taak van Frank al namelijk de ploegleidersvergadering. 
Hierin is besproken hoe wat waar voor de komende dagen. Intussen arriveren de renners en krijgen wij een tafel toegewezen. 
Ook kunnen wij onze fietsen in een grote ruimte waar alle ploegen verzamelen stallen. Om 18.10 stipt word er verzamelt door de ploegen, 
we vertrekken namelijk geneutraliseerd naar de boot om daar geheel voor tour de Lasalle op 1 dek te kunnen staan zonder ander verkeer. 
Nadat de boot gearriveerd is reden we nog een stuk verder op Texel geneutraliseerd	tot de echte start. 
Rick en Sven stonden redelijk vooraan Ian en ik vulde de achterste gelederen. 
Bij de start wist Ian goed naar voren te rijden en Sven en Rick zaten ook sterk vooraan. 
De omloop was totaal 55 km met een rondje van iets meer dan 10 km per ronde. 
Halverwege de tweede ronde kreeg Rick helaas pech doordat zijn zadel verzakte en moet hierdoor even aan de kant staan om dit euvel te verhelpen. 
Hij redde het niet om meer terug te rijden naar het peloton. Bram zat door een breukje in de tweede waaier achter het peloton en Sven en Ian zaten nog sterk in de voorste gelederen. Sven(17e) en Ian (44e) eindigen sterk in de eerste groep. Bram(58e) eindigt op 1 minuut van de eerste groep. Rick(72) eindigt op 8 minuten van het peloton. 
{{< newsimage src="/images/news/tourdelasall2025/sven_donderdag.jpeg" alt="Sven - Donderdag" caption="Sven op Texel" >}}

{{< newsimage src="/images/news/tourdelasall2025/bram_donderdag.jpeg" alt="Bram - Donderdag" caption="Bram op Texel" >}}

Dag 2 Vrijdag 13 juni Den Helder zuid omloop:
---------------------------------------------
Nieuwe dag nieuwe kansen. Vandaag starten we in Den Helder voor een prachtige 
omloop richting Juliana dorp. De ronde brengt ons over een bijzonder stukje weg 
van een oud defensie terrein. Hier in het open veld zal het verschil gemaakt worden
in samenwerking met onze vriend de wind als die ook aanwezig is. Bij de start 
loten Ian en Bram weer achteraan en Sven en Rick stonden er goed bij. Bram had 
geleerd van vorig jaar namelijk vooraan zitten bij de eerste rotonde. Dan zit 
je goed als je de defensie weg op draait en daardoor lig je er tenminste niet 
meteen af. Ook Ian had direct een aantal plaatsen goed gemaakt. Gedrang 
geschreeuw maar DTS zat vooraan dus die kwamen ongeschonden de eerste passage 
over de defensie weg door. Het parcours leidde ons daarna over een brede weg 
richting de duinen om daarna rechtsaf weer onder de duinen langs naar Den Helder 
te rijden. Hier ging men het verschil niet maken. Volgende keer de defensie 
weg dan maar? 5 rondes lang bleef het bij elkaar maar langzaam aan begonnen er
breukjes te ontstaan in het peloton. Ian en Bram begonnen het iets zwaarder te 
krijgen en zaten 1.5 rondes voor het einde achter een breuk die niet meer gedicht
werd. De jus was er uit. Rick en Sven zaten nog voor aan. Zij hadden zin in de 
finale, Sven had nog een sterke poging gewaagd om met een klein groepje weg te 
rijden. Rick moest wat gaten dichten dus kon geen potten breken meer in de laatste
meters. Ian en Bram hadden nog goesting om in de laatste kilometer een uitval te
doen om zo nog van hun groepje voor aan te eindigen. Sven 19e, Rick 38e, Ian 55e
en Bram 56e. 

![IanBram](/images/news/tourdelasall2025/Ian_bram_vrijdag.jpeg)
![SvenVrij](/images/news/tourdelasall2025/sven_vrijdag.jpeg)

Dag 3 Tijdrit en omloop bij Landsend:
-------------------------------------
Laten we beginnen met de tijdrit. Dit was gewoon 4.6 kilometer volle bak. Tijd om in je ritme te komen? Nee dat had je niet want dan was je al bij de finish. Schatting was ± 6 minuten afzien. Paar leuke extraatjes in het parcours waren even de dijk op en af wat toch altijd meer zeer doet dan dat je zelf wilt geloven. Als eerste aan de start was Rick, die had 1 tactiek en dat was “gewoon pijn lijden”. Waar hij later van terug kwam dat hij eigenlijk al gestorven was voordat hij de eerste keer de dijk op moest. Bram was daarna aan de beurt, stramme benen en een korte nacht helpen natuurlijk niet maar alles der uit wat er in zit, er was toch een taartje en een pannenkoek beloofd er na. Ian was de volgende in de rij van DTS’ers, Ian had stevig warm gereden en zei “ik heb wel lekkere benen” en dat bleek ook, hij vloog over het parcours alsof het niks was. Hierom was hij ook niet voor niks de snelste van de DTS ploeg. Sven, de best geklasseerde van de ploeg, hoefde pas ruim 40 minuten later te starten. Misschien niet het meest sterke onderdeel maar een keurige tijd van 6:08 was het eind resultaat en hierom stond hij nog steeds stevig in het klassement op de 32ste plaats. 

In de middag was de omloop, om de tijd te doden is er geluncht met een pannenkoek en een taartje. De mannen hadden weer goesting om in de middag los te kunnen gaan langs de dijk bij het Marsdiep. De mannen stellen op, Ian en Bram weer achteraan geloot, Rick en Sven wat meer van voren. De start was als volgt, 200 meter dan de dijk op voor 100 meter dan 50 meter afdalen en dan een krappe 180 graden bocht om zo langs de dijk te kunnen fietsen voor 2.5 km. Voor Bram was dit de nekslag, achteraan starten met 5 kmh de bocht door en dan direct op een gaatje zitten was te veel. Hij heeft in zijn eentje nog tot 2 rondes voor het einde kunnen rijden. Ian, Sven en Rick waren beter weg. De groep was een mooi bolletje, Rick had een slimme tactiek voor wanneer op te schuiven in het stuk tegen wind aan het einde van de dijk. Hierdoor deden ze lekker mee vooraan. Op de dijk lag enorm veel steentjes en andere dingen dus het was een kabaal van jewelste van stenen die tegen frames, wielen en andere onderdelen aansloegen. Het materiaal had het zwaar. Hierdoor zag je ook aardig wat lekke banden en renners die daardoor op achterstand kwamen.  
![Rick](/images/news/tourdelasall2025/Rick_zaterdag.jpeg)
![Ploegleider](/images/news/tourdelasall2025/Ploegleider.jpeg)
Ploegleider Frank was goed voorbereid. 


Dag 4 Criterium in Den Helder op het DOK:
-------------------------------------
Mogen we vandaag dan misschien toch echt een keer vooraan starten? De laatste dag, de benen voelen al een beetje stram en zwaar maar ach het is ook de laatste dag he. Vandaag word er gekoerst op het parcours van HRTC-DOK. Een rondje dat qua vorm omschreven wordt door buitenstaanders als een kartbaan, als renner kan ik u zeggen, het zijn inderdaad aardig wat bochten die allemaal terugdraaien en haaks lopen en weinig echt recht. Dit maakt het een baan waar als de wind niet te strafstaat je ook de koers niet super hard kan maken. Bij de start mocht Bram eindelijk vooraan staan, Rick en Sven in het midden. Ian was afgestapt omdat hij zijn “voorbereiding” voor de Marmotte erop had zitten. De koers verliep in een straf tempo maar 1 grote groep met een aantal afvallers. De mannen van DTS hebben nog even geprobeerd zich er in te mengen maar het werd al snel duidelijk dat alles bij elkaar zou blijven en er gesprint ging worden om de winst. De ploegleider Frank heeft nog een laatste keer naar voren geschreeuwd met de bekende kreten als “Kom aan he mannen” of “The finish is at the finish line he”. Eind resultaat was dat we allemaal netjes in het peloton zijn gefinisht. Frank had wel de troostprijs voor ons namelijk een goede zak met red-band snoepjes om wat suikers aan te vullen. 

Al met al, een zeer mooi weekend, waarbij we heerlijk hebben gekoerst, betere en minder goede momenten hebben gekend maar vooral een hele mooie ervaring hebben beleefd.  

{{< newsimage src="/images/news/tourdelasall2025/Bram_rick_zondag.jpeg" alt="Bram en Rick - Zondag" caption="Bram en Rick op zondag" >}}