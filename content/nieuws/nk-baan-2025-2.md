---
title: "Podiumplaatsen voor DTSers op NK Baanwielrennen"
date: 2025-12-29
layout: nieuws
sidebar: false
include_footer: True
image: "/images/news/nk-baan-2025/8.jpg"

---
Het NK Baanwielrennen leverde nog meer mooie resultaten op voor de junioren van Zaanlandse Wielerclub DTS.

Daan Aberson schreef Nederlands kampioenschap op zijn naam in de individuele achtervolging. In deze discipline, waarbij renners solo tegen de klok rijden over 3000 meter, was Daan de snelste van Nederland in zijn categorie. Ploeggenoot Pieter Westbroek maakte het DTS-feestje compleet met een derde plaats op ditzelfde onderdeel.

Bij de vrouwen toonde Sanna-Linnéa Vriesman haar snelheid in de Keirin. In deze sprintdiscipline, waarbij renners achter een derny worden gebracht voordat de finale sprint losbarst, greep zij de bronzen medaille.

Ook Yin Koolbergen bewees dat zij behoort tot de snelste junioren van Nederland. In de sprint, het ultieme krachtonderdeel op de baan, behaalde zij een derde plaats.

Namens de club feliciteren we Daan, Pieter, Sanna-Linnéa en Yin van harte met deze geweldige prestaties!

## Foto's van de dag

![](/images/news/nk-baan-2025/6.jpeg)

![](/images/news/nk-baan-2025/7.jpeg)

