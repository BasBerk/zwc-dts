---
title: "WPGA zet volgende stap"
date: 2025-09-02
layout: nieuws
sidebar: false
include_footer: True
---

Wielerploeg Groot Amsterdam (WPGA) is het samenwerkingsverband van DTS, Olympia en De Amstel. Het is geboren uit de gedachten dat wij onze renners, gezamenlijk, een aantrekkelijk sportief programma kunnen bieden. Tegelijkertijd blijven onze renners verbonden aan de club. WPGA was een voorloper en is door vele regio’s gekopieerd. Wielrennen verandert en WPGA verandert mee. Het is tijd voor een volgende stap in de ontwikkeling van WPGA Daar wordt nu (hard) aan gewerkt. 

Door de jaren hebben veel jonge DTS renners voor WPGA gereden. Voor iedereen was het een onvergetelijke levenservaring, voor een aantal een opstap naar een nog hoger niveau, zoals voor huidige DTS toppers als bv  Quinten Veling,

**De ambitie van WPGA voor de komende jaren**
•	WPGA is van, voor en door de aangesloten clubs en renners;
•	WPGA wil de plek zijn voor renners (m/v) uit de regio Groot Amsterdam zich sportief maximaal kunnen ontplooien;
•	WPGA is ook een plek waar je levenslessen leert, avonturen beleeft en vriendschappen smeedt, waar gelachen wordt;
•	Bij WPGA koersen renners met branie (en leren ze dat ook met gogme te doen)
•	WPGA is daarmee een leidend opleidingsinstituut, met een eigen, (Groot) Amsterdamse signatuur;
•	WPGA wil dat zijn voor jongen en meisjes, mannen en vrouwen, van nieuwelingen t/m elite;
•	WPGA bouwt aan een strek fundament: een goede organisatie, financieel gezond en met een professionele uitstraling.

**Kern plan WPGA 2026**
De WPGA-verenigingen bouwen aan verdere versterking van:
•	Begeleiding: De sportieve begeleiding van renners te versterken en uit te breiden met bv persoonlijke coaches / trainers, voedingsadvies en krachttraining, binnen WPGA;
•	Draagvlak: Uit te breiden met een nieuwelingen (m) team en een dames elite/beloften team, binnen WPGA;
•	Infrastructuur: De infrastructuur (bv auto’s, fietsen, kleding) verder te versterken en te delen / beschikbaar te stellen aan de verschillende WPGA teams.
•	Een heldere structuur: taalverdeling, afspraken, bestuur en commissies. 

**Betrokkenheid en impact ZWC-DTS**
WPGA is een samenwerkingsverband van wielerverengingen. De verbinding tussen WPGA en de clubs en de renners en de club is cruciaal. Dit een wederkerig. Renners krijgen een aantrekkelijk sportief aanbod. Clubs en WPGA krijgen er inzet, betrokkenheid en zichtbaarheid voor terug.  

De nieuwelingen werken al samen met de WPGA verenigingen. Ze gaan dat nog intensiever doen onder de WPGA vlag. Onze Elite / belofte dames koersen nu samen als onderdeel van Team Noord Holland.  Elite / Belofte dames wordt ook een onderdeel van WPGA.

Momenteel wordt er door een grote groep vrijwilligers van de clubs en WPGA gewerkt aan de plannen van 2026. Vanuit ZWC-DTS  zijn onder meer betrokken:

Peter van Niekerk, Martin Buick, Chris Klein: junioren / nieuwelingen
Cees van Ommen: dames elite / beloften
Jan-Dick den Das: bestuur ZWC-DTS

Vragen of meebouwen? Meld je bij Jan-Dick den Das, of een van de andere clubgenoten.




