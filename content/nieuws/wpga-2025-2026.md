---
title: "WPGA Junioren: Terugblik 2025 en vooruitkijk 2026"
date: 2026-02-19
layout: nieuws
sidebar: false
include_footer: True
image: "/images/news/wpga/wpga.jpg"
---

WPGA Junioren heeft in haar tiende jaar weer een sterk seizoen gedraaid. De organisatie functioneert goed en de samenwerking met UWTC Uithoorn en De Kampioen is versterkt. In de internationale wedstrijden werd weer samengewerkt met Westland Wil Vooruit, waardoor we voldoende wedstrijden konden bieden. 
Na tien jaar nemen we afscheid van Nieuwe Maten en verwelkomen we in 2026 BS Toys als nieuwe hoofdsponsor. 
Ook betrekken we de nieuwelingen bij WPGA U17/U19, zodat renners van alle verenigingen makkelijker kunnen doorstromen binnen WPGA.

In 2025 reden we met 17 man en hebben we weer een hoop mooie dingen laten zien. We pakten 17 podiumplekken en 7 overwinningen, waarvan 6 in UCI koersen. Thomas Monkelbaan werd derde op het NK en won de Toekomstcup, Maurits Buiter stond twee keer op het podium en Michiel Mouris en Samuel Gunnink sleepten meerdere UCI zeges binnen. Michiel kroonde zich ook nog tot Nederlands, Europees én Wereldkampioen tijdrijden.

Door al dat succes maken zeven renners in 2026 de stap naar WPGA U23, gaat Michiel naar Red Bull–BORA–hansgrohe Rookies, en stappen Samuel en Thomas over naar de continentale ploegen Metec-Solarwatt en EEW-VDK. Volgend jaar starten we met een frisse, gemotiveerde groep van 15 renners, klaar voor een nieuw seizoen vol kansen.

We staan er als stichting financieel gezond voor en willen alle renners, ouders en sponsoren bedanken voor hun inzet. Op naar een mooi seizoen in 2026.

Sportieve groet van Joost, Rob, Wim en Martin (bestuur WPGA U19)


 
